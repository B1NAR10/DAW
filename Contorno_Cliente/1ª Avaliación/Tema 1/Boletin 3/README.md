#Boletín 3: Bucles

##Resolve os seguintes enunciados:

1. Suma dos primeiros 50 números naturais.
2. Imprimir un contador do 0 ao 100.
3. Suma dos números pares existentes entre o 0 e o 100.
4. Imprimir os números primos existentes entre o 0 e o 100.
5. Cálculo do Factorial dun número calquera.
6. Imprime a serie 1, 1, 2, 1, 2, 3, 1, 2, 3, 4, 1, 2, 3, 4, 5...
7. Imprime a serie 0, 1, -1, 2, -2, 3, -3, 4, -4...
8. Imprime a serie de Fibonacci; é dicir, a serie que, empezando polo 1, presenta como seguinte elemento a suma dos dous anteriores: 1, 1, 2, 3, 5, 8, 13...
9. Imprime a serie 0, 1, 4, 3, 16, 5, 36...; é dicir n2, n+1, (n+2)2, n+3...
10. Dado un número N, amosar por pantalla todas as combinacións de dous números naturais que sumados dean N.
11. Calcular a probabilidade de que dous dados lanzados sumen 7 e amósala por pantalla.
12. Dados N números, indica cal é o maior.
13. Dados 3 números, calcular o máximo común divisor.
14. Dado un número, sacar por pantalla a suma dos díxitos que o forman.
15. Dado un número, indicar se é par, se é primo e se é cadrado perfecto.
16. Escribir un programa que lea N números enteiros e indique en que posición introducimos o valor máximo.
17. Escribir un programa que calcule o máximo común divisor de dous números naturais positivos segundo o algoritmo de Euclides, que consiste en ir restando o número menor ao maior ata obter dous números iguais, momento no que temos o máximo común divisor.
18. Escribir un programa que amose todas as fichas do xogo do dominó.
19. Debuxar por pantalla con asteriscos o número de liñas que introduce o usuario (cada liña debe ter o número de asteriscos que se corresponde co número de liña).
20. Debuxar por pantalla con asteriscos un cadrado usando o número de liñas que introduce o usuario (a liña inferior e superior debe ter o número de asteriscos que introduce o usuario).
21. Vamos facer unha simulación do xogo da canción infantil pim-pam-pum. Consiste en ir dicindo alternativamente cada neno os números naturais dende o 1 ata o 30 de maneira que:
       - Se o número é divisible por 2 dise pim
       - Se o número é divisible por 3 dise pam
       - Se o número é divisible por 5 dise pum
       - Se é divisible por máis dun número faise a combinación correspondente.
       - Se non é divisible por ningún dos números dise o número

NOTA: En vez de dicilo, pintámolo por pantalla en liñas distintas sabendo que xogan 3 persoas e indicando cal delas está a falar en cada momento.

EXEMPLO:

Persoa 1: 1
Persoa 2: pim
Persoa 3: pam
Persoa 1: pim
Persoa 2: pum
Persoa 3: pim pam
Persoa 1: 7
    ...

Crea unha xanela coa pregunta Ata que número quere calcular? de forma que non se peche ata que se prema un número enteiro positivo. Cando se peche debe sacar por pantalla en liñas diferentes de maior a menor a suma dos números primos ata o valor introducido, evitando duplicados.

EXEMPLO:

Número introducido: 6
    10
    5
    2

Precisamos realizar un control da existencia ou non de determinados ficheiros nun cartafol; todos estes ficheiros teñen un número de rexistro consecutivo.

O programa debe permitir escoller:
        - o número de rexistro inicial
        - o número de rexistro final
        - o cartafol onde están os ficheiros


O resultado debe indicar que ficheiros faltan.
