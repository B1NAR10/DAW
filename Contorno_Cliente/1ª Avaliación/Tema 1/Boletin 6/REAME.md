
# Boletín 6: Mesturando a sintaxe

## Resolve os seguintes enunciados:

    Calcula se gañaches a porra dos partidos da Liga de Campións e da Copa da UEFA, sabendo que as apostas eran sobre cinco partidos da Liga de Campións e dous da Copa da UEFA e só se podía apostar 1, X ou 2 en cada partido.

    Vamos botar unha partida de tute. Despois de repartir as cartas comproba se algún dos contrincantes pode cantar.

    Saber se un alumno está aprobado ou suspenso na materia, tendo en conta que para aprobar debe ter unha nota maior ou igual a 4 nos exames parciais teóricos e prácticos, sempre e cando a nota media dos exames sexa superior ou igual a 5.

    Converter un número romano introducido no seu equivalente arábigo.

    Converter un número arábigo introducido no seu equivalente romano.

    Indicar que tipo de triángulo é (equilátero, isósceles, escaleno ou non é un triángulo) a partir das medidas dos lados introducidas por teclado.

    Dada unha frase, comprobar se é palíndromo.

    Dado un número variable de figuras xeométricas (triángulo, cadrado, rectángulo e círculo) amosar a área de cada unha delas e dicir cal é a máis grande. O dato de entrada serán os lados.

    Facer unha páxina que xere dous números do 0 ao 9 aleatoriamente que estarán colocados en dúas caixas. Terá que existir un botón para que os xere e outro para que os compare. 
    Cando os compare terá que indicar se son iguais ou non, transferindo o maior dos dous a outra caixa.

    Recoller unha frase mediante un formulario e sacar despois unha estatística por pantalla onde se indique, por separado, cantas letras, números e outro tipo de caracteres hai na frase introducida.

    Amosar por pantalla a táboa de multiplicar dun número dado.

    Realizar un programa que permita avaliar a capacidade dun neno para realizar as catro operacións aritméticas básicas. O programa deberá presentar 10 operacións (xeradas aleatoriamente) con números positivos de 2 cifras, dando un máximo de 3 oportunidades por operación. O programa contará o número de oportunidades empregadas, contando 5 no caso de fallar 3 veces a mesma operación, e ao final amosará unha mensaxe de avaliación (10 oportunidades: PERFECTO; 11 ou 12 oportunidades: EXCELENTE; de 13 a 15: BEN; de 16 a 20: REGULAR; de 21 a 30: MAL; máis de 30: LAMENTABLE).
    
    No Parking de Lalín precisan que programemos as máquinas de cobro. Estas admiten para o mesmo billetes de 20, 10 e 5 euros e moedas de 2 e 1 euro e 50, 20, 10 e 5 céntimos. Realiza un programa que devolva o cambio nas mínimas pezas posibles (Por exemplo: tendo que pagar 2,55 euros e introducindo un billete de 5 devolva 1 moeda de 2 euros, 2 moedas de 20 céntimos e 1 moeda de 5 céntimos).
    
    Escribir un número decimal positivo en letra, tomando dun ou varios vectores os literais.
    
    Queremos crear unha axenda electrónica dos nosos contactos na que poidamos:
        Introducir un novo contacto (os datos que debemos recabar son o nome, o teléfono e o correo electrónico)
        Eliminar un contacto existente
        Listar os contactos
        Procurar contactos

    NOTA: Simularemos a base de datos cun vector bidimensional, a clave que usaremos será o teléfono e NON debe haber elementos duplicados.
    
    Queremos facer unha táboa clasificatoria dunha competición deportiva, onde se se preme no nome dun dos equipos se amosen as imaxes dos xogadores que compoñen ese equipo e se pasamos co rato por riba dunha delas apareza un texto informativo lateral cos datos do xogador.